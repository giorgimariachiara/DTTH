<?xml version="1.0" encoding="UTF-8"?>
<!DOCTYPE article PUBLIC "-//NLM//DTD JATS (Z39.96) Journal Publishing DTD v1.1 20151215//EN" "http://jats.nlm.nih.gov/publishing/1.1/JATS-journalpublishing1.dtd"> 
<article dtd-version="1.1" article-type="case-report" xmlns:xlink="http://www.w3.org/1999/xlink" xmlns:mml="http://www.w3.org/1998/Math/MathML" id="article1"> 
    <front>
        <journal-meta>
            <journal-id>2499-2542</journal-id>
            <journal-title-group>
                <journal-title>Il Corriere della Sera</journal-title>
            </journal-title-group>
            <issn>2499-2542</issn> 
            <publisher>
                <publisher-name>Il Corriere della Sera</publisher-name>
            </publisher>
        </journal-meta>
        <article-meta>
            <title-group><article-title>L'uccisione di Mattarella a Palermo
            </article-title>
               <subtitle>Gli assassini sapevano che di domenica non voleva la scorta </subtitle>
            </title-group>
            <contrib-group>
                <contrib contrib-type="author">
                    <name><surname>Corsentino</surname>
                        <given-names>Giuseppe</given-names></name>
                    <role>writer</role>
                </contrib>
            </contrib-group>
            <pub-date publication-format="print" date-type="pub" iso-8601-date="1980-01-07">
                <day>07</day><month>01</month><year>1980</year></pub-date>
            <volume>XXXVI</volume>
            <issue>5</issue>
            <fpage>1</fpage><lpage>2</lpage>
            <permissions>
                <copyright-statement>Copyright 2010 © RCS Quotidiani Spa. Tutti i diritti sono riservati</copyright-statement>
                <copyright-year>2010</copyright-year>
            </permissions>
            <abstract><p>L'esponente dc, erede della politica di Moro, cercava un accordo col Pci per il governo regionale</p></abstract>
        </article-meta>
    </front>
    
    <body>
        <p> PALERMO — L'omicidio di Piersanti Mattarella, giovanissimo presidente della Regione Siciliana è un altro «caso Moro» con scenari siciliani; un delitto «politico»
            con forti connotazioni terroristiche e mafiose e il fatto non deve stupire perché, come scrive stamattina un finissimo interprete di cose siciliane. Leonardo Sciascia,
            «in quest'isola dove tutto è diverso», mafia e terrorismo hanno potuto decidere di giocare la carta della eversione e della destabilizzazione in un momento politico,
            come vedremo, particolarmente delicato. L'alleanza ha certamente funzionato anche dal punto di vista operativo: chi ha organizzato l'agguato in via Libertà ieri
            mattina, sapeva che di domenica Mattarella non usava mai la sua scorta. Mafia «politica» pura e semplice, allora? In realtà la costellazione dei riferimenti e dei
            collegamenti è infinitamente più vasta. «Stiamo cercando di acquisire il maggior numero di informazioni possibile — ha detto ieri ai giornalisti il sostituto
            procuratore della Repubblica, Pietro Grasso, titolare dell'inchiesta — vogliamo muoverci avendo presenti alcuni ipotesi possibili». Mattarella è stato ucciso mentre
            tornava dalla messa nella chiesa di San Francesco di Paola insieme con la moglie Irma Chiazzese (figlia dell'ex rettore dell'università di Palermo, romanista di fama
            internazionale, i figli Bernardo di 19 anni e Maria di 17, e la cognata (moglie del fratello, Sergio, che insegna diritto pubblico regionale all'università). Erano
            tutti dentro la macchina di Piersanti, una Fiat 132 blu. La scorta non c'era, era rimasta «a disposizione» negli uffici di palazzo d'Orleans, sede del governo
            regionale, perché «nessuno, neanche il terrorismo — spiegava Piersanti — potrà mai togliermi il piacere della privacy domenicale con la mia famiglia». L'auto era
            ferma davanti all'ingresso del box, sotto l'elegante condominio di via Libertà (nella Palermo liberty e residenziale, a pochi passi dallo splendido parco della 
            Favorita). Il giovane Bernardo (che era alla guida) aveva appena messo piede a terra e stava tirando su la saracinesca del box, quando è sbucato il killer: un giovane
            biondo, con gli occhiali da vista, una giacca a vento e una grossa pistola a tamburo (una «Smith Wesson» calibro 38). Il racconto di Irma Chiazzese, subito dopo
            l'agguato, mentre l'appartamento dei Mattarella si riempie di cronisti, poliziotti, uomini politici (in serata sono arrivati Piccoli e Gullotti della direzione
            nazionale DC), è agghiacciante: «Ho visto quel giovane avvicinarsi con decisione. Aveva uno sguardo terribile, faceva paura. Non dimenticherò mai quegli occhi.
            Istintivamente ho cercato di proteggere Santi (Mattarella era seduto davanti, accanto al posto di guida, e la moglie sul sedile posteriore: n.d.r.) e mi sono gettata
            su di lui. Il killer ha sparato un paio di colpi; poi, con molta calma ha fatto il giro della macchina, si è spostato sul Iato sinistro, per avere la mira libera e
            ha scaricato il caricatore... » 
            Irma Chiazzese è rimasta ferita alle mani; Mattarella è morto mezz'ora dopo nella saletta del pronto soccorso dell'ospedale «Villa Sofia». Il killer aveva sparato,
            con estrema precisione, sei colpi: alla testa, alla spalla, al braccio, al petto, al fianco. Poi era scappato su una Fiat 127 bianca abbandonata quasi subito in
            via De Cristoforis, a qualche centinaio di metri da via Libertà. Finora le indagini sono ferme a questo punto, alla ricostruzione dell'agguato. Le «indagini politiche»,
            invece, vanno più avanti, riescono a leggere il «senso» di quest'altro «cadavere eccellente». Entrato in politica nel 1957 (mentre si concludeva drammaticamente
            l'esperienza «milazziana»: comunisti, fascisti e monarchici insieme per metter in minoranza una Giuseppe Corsentino 
            ■ SEGUE A PAGINA 2
            SEGUITO DI PAGINA 1 
            DC completamente fanfaniana), Mattarella da qualche anno era diventato «l'uomo del rinnovamento». A lui facevano riferimento le forze democristiane e non 
            democristiane che avevano deciso di rompere la vecchia alleanza mafia-politica. «uomo nuovo»: che si era fatto eleggere con í voti comunisti e che si preparava
            a presiedere dopo il congresso regionale della DC, un nuovo governo insieme con il PCI e il PSI. Le ragioni che fanno sovrapporre le immagini drammatiche arrivate
            ieri sera da Palermo (un fotografo del quotidiano locale «L'Ora» ieri mattina, è passato per caso in via Libertà un attimo dopo l'agguato) a quelle del 16 marzo
            1978 in via Fani vanno ben al di là del fatto che l'onorevole Mattarella, figlio di Bernardo chiacchieratissimo ministro democristiano nei vari governi centristi 
            degli anni Cinquanta, era l'uomo di punta della corrente «morotea» in Sicilia e - come ha ricordato lo stesso Zaccagnini - «uno dei giovani più vicini e stimati da Aldo Moro,
            di cui condivise sempre la visione e lìimpegno politico». Se il delitto Mattarella ha lo stesso peso, la stessa valenza, la stessa capacità destabilizzante
            del delitto Moro, è chiaro che il «movente» va cercato nel ruolo avuto da questo presidente della Regione che non solo si era fatto eleggere anche con i voti 
            del Pci ma che, appena arrivato a Palazzo d'Orleans, si era dato da fare per spazzar via tutte quelle incrostazioni notabiliari e mafiose che, all'inizio degli Anni
            Sessanta, avevano fatto dire a molti uomini politici «continentali», certamente non sospetti, che l'autonomia regionale 
            era stata abilmente utilizzata dalle forze conservatrici e mafiose dell'isola. 
            Mattarella, in altre parole, aveva avviato «concretamemente» (cioè nella pratica politica e amministrativa e non solo nei dibattiti parlamentari e negli interventi congressuali) 
            quella «riforma della Regione» che da un paio d'anni è il «leit motiv» di tutti i partiti democratici in Sicilia. Mattarella preparava il «compromesso storico» che 
            che in Sicilia, ha una connotazione tutta speciale, fortemente permeata di elementi regionalistici. E infatti, nel lessico della politica,
            si chiama «patto autonomistico». Sei pallottole «eccellenti» lo hanno fermato. 
        </p> 
    </body>
</article>

