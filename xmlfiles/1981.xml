<?xml version="1.0" encoding="UTF-8"?>
<!DOCTYPE article PUBLIC "-//NLM//DTD JATS (Z39.96) Journal Publishing DTD v1.1 20151215//EN" "http://jats.nlm.nih.gov/publishing/1.1/JATS-journalpublishing1.dtd"> 
<article dtd-version="1.1" article-type="case-report" xmlns:xlink="http://www.w3.org/1999/xlink" xmlns:mml="http://www.w3.org/1998/Math/MathML" id="article2"> 
    <front>
        <journal-meta>
            <journal-id>2499-2542</journal-id>
            <journal-title-group>
                <journal-title>Il Corriere della Sera</journal-title>
            </journal-title-group>
            <issn>2499-2542</issn>
            <publisher>
                <publisher-name>Il Corriere della Sera</publisher-name>
            </publisher>
        </journal-meta>
        <article-meta>
            <title-group><article-title>Ucciso a Palermo Stefano Bontade uno dei «boss» della nuova mafia 
            </article-title>
            </title-group>
            <contrib-group>
                <contrib contrib-type="author">
                    <name><surname>M.</surname>
                        <given-names>E.</given-names></name>
                    <role>writer</role>
                </contrib>
            </contrib-group>
            <pub-date publication-format="print" date-type="pub" iso-8601-date="1981-04-25">
                <day>25</day><month>04</month><year>1981</year></pub-date>
            <volume>106</volume>
            <issue>97</issue>
            <fpage>7</fpage><lpage>7</lpage>
            <permissions>
                <copyright-statement>Copyright 2010 © RCS Quotidiani Spa. Tutti i diritti sono riservati</copyright-statement>
                <copyright-year>2010</copyright-year>
            </permissions>
        </article-meta>
    </front>
   
   <body>
     <p> PALERMO — Morte violenta per un uomo di rispetto, figlio di un patriarca della mafia. Giovedì notte è stato ammazzato a colpi di lupara e di P 38 Stefano Bontade, 43 anni,
       figlio di -don- Paolino, boss di prestigio morto nel suo letto diversi anni fa. Gli assassini gli hanno teso un agguato vicino alla circonvallazione, a quell'ora deserta.
       Mancavano pochi minuti alla mezzanotte. Stefano Bontade stava tornando a casa, a Villagrazia, a bordo della sua Giulietta. Assieme a lui c'era un amico. I killer sono entrati
       in azione quando l'auto ha rallentato per imboccare uno degli stretti dedali che conducono alla borgata.
       La pioggia dei proiettili ha investito la Giulietta, senza lasciare scampo a Bontade. Anche l'amico, una figura misteriosa della quale gli inquirenti non vogliono parlare,
       sembra sia stato colpito seppure non gravemente. L'auto ha continuato la sua marcia per una decina di metri, quindi si è fermata a pochi centimetri da un traliccio dell'Enel.
       Quando sono arrivate le prime «volanti», la Giulietta aveva ancora il motore acceso. Stefano Bontade giaceva riverso sul volante. Dopo una breve ricognizione sono state scorte
       alcune tracce di sangue in direzione di una villetta. Un particolare che conferma la presenza di una seconda persona. L'identifica-zione di questa ennesima vittima delle faide 
       mafiose non ha avuto difficoltà. I documenti contenuti nel portafoglio hanno subito chiarito che stavolta si trattava di un morto importante. 
       Nel portafoglio c'erano anche cinque milioni in contanti. Nella cintola una pistola a doppio caricatore con una pallottola in canna. Ma la vittima non era soltanto il figlio di
       don Paolino. Da quando era scomparso il padre, boss incontrastato degli anni Sessanta, Stefano Bontade era cresciuto gradualmente di tono, scalando le gerarchie e assumendo il 
       prestigio e l'autorità del boss che sa reggere il ruolo. E in ciò aveva dimostrato di essere degno dell'eredità lasciatagli dal padre. Un'eredità fatta di traffici clandestini
       (droga, per esempio) e di attività che assicurano lauti guadagni senza troppa fatica. 
       Non era un mistero per nessuno che Bontade fosse amico di Gerlando Alberti, altro capo storico della mafia palermitana, così com'era risaputo che i suoi interessi si ramificavano
       in mille direzioni uscendo spesso dai confini della Sicilia. In questo senso può essere indicativo il suo legame con Michele Zara, grosso trafficante napoletano, e con le famiglie
       mafiose del palermitano (i Greco, i Badalamenti, gli Scaduto) che hanno sempre tenuto ben saldi i rapporti con boss italo-americani. Tra le amicizie di Stefano Bontade c'era
       soprattutto quella di padre Giacinto, il francescano assassinato misteriosamente nel settembre dello scorso anno in una cella del suo convento. Altri precedenti importanti sono 
       la scoperta di una raffineria di eroina destinata ai mercati statunitensi in una casa di Villagrazia, a pochi metri dall'abitazione dei Bontade. Allora si parlò di coincidenza ma
       la spiegazione sembrò affrettata e tutt'altro che convincente. Nonostante fosse da tempo in odore di mafia, il nome di Bontade non è ricorrente nelle inchieste giudiziarie degli
       ultimi anni. Era stato condannato a Catanzaro nel processone contro i più grossi esponenti della mafia palermitana ma in appello ne era uscito con le mani pulite. Anche al 
       «processo contro i 114» riportò una condanna in primo grado ma in appello fu assolto. Poi, a parte una breve parentesi in carcere per un affare di contrabbando, nient'altro. 
       Troppo poco per un uomo che aveva assunto posizioni di preminenza nel Gotha della mafia e che sembrava destinato a una carriera luminosa. Ora che gli hanno fatto la pelle si
       teme che possano scatenarsi meccanismi di vendetta incontrollabili, come accadeva a Palermo negli anni ruggenti. Perché, come ammetteva ieri al palazzo di giustizia un magistrato,
       l'omicidio di Stefano Bontade è il segno che gli equilibri fra le cosche si sono ormai spezzati. 
       E. M.
       
     </p> 
   </body>
</article>
